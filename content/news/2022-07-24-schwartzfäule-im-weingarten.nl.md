---
title: Zwartrot in de wijngaard
description: 23-07-2022
---
Het leven van een wijnboertje is niet altijd rozengeur en maneschijn. Met Piwi druivenstokken (bio-wijn) zou je denken dat deze schimmel-resistent zijn. Maar dat is niet helemaal correct. Helaas! Ze hebben wel een hogere resistentie tegen meeldauw. Maar daarentegen zijn ze gevoeliger voor o.a. zwartrot (Schwartzfäule). Deze schimmel is nu de laatst dagen in mijn wijngaard opgedoken. En overigens niet alleen bij mij. Het weer speelt hierbij natuurlijk de belangrijkste rol. Het is al weken veel te warm, veelal boven de 30 graden, en dan is er ook geen neerslag. Maar wel een hoge luchtvochtigheid. Al met al heb ik dan toch maar moeten besluiten om te spuiten. Anders kan de gehele wijngaard kapot gaan. En dat is het toch niet waard. Overigens staan er nog de nodige wijnstokken er prachtig bij. Dus straks maak ik gewoon weer een heerlijk glaasje wijn! Proost!

![](/img/2022-06-15-souv.gris-schwartzfäule-2.jpg)

![](/img/2022-06-15-souv.gris-schwartzfäule-1.jpg)