---
title: meten van de vrije sulfiet in de wijn
cover: /img/dfbefcb7-b1fb-4dfe-860e-5127adc21c3a.jpg
---
**Het meten van de SO2 in de wijn.**

Inmiddels rijpt mijn wijn van de Souvignier Gris en de Solaris alweer een aantal weken op de fijne gist. Tijd om een keer de twee wijnsoorten te ruiken en proeven. Tevens een goed moment om de aanwezige vrije sulfiet te meten. Deze sulfiet is belangrijk voor de houdbaarheid van de wijn. Tussen de 20 en 30 mg/l is de wenselijke hoeveelheid. Bij de Solaris kwam ik uit tussen 20 en 25 mg/l en bij de Souvignier Gris tussen de 25 en 30 mg/l. Dus ideaal. Ik hoef dan ook niets toe te voegen. Aangezien de wijn na verloop van tijd door de oxidatie vrije sulfiet verliest. Kan je concluderen dat de Souvignier Gris langer houdbaar is.