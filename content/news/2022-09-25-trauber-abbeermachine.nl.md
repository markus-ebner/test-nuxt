---
title: Druiven ontsteelmachine
description: 25-09-2022
---
Hï»¿et oogsten van de druiven is altijd een bijzonder moment. Een moment dat men niet lang van te voren kan plannen maar waar wel hulptroepen gewenst zijn. Gelukkig hebben wij voldoende mensen om ons heen die het leuk vinden om te oogsten. Altijd weer een klus van een aantal uren. Maar aansluitend moeten de druiven nog van de stelen verwijderd worden. Een minder leuke klus waar nog eens een aantal uren werk in zit. Deze laatste klus behoord nu tot verleden tijd. Voor een aantrekkelijke prijs heb ik van een collega wijnboer een druiven ontsteelmachine kunnen overnemen. Deze elektrische druivenkneuzer/ontsteler kan maar liefst 1.500 kg per uur verwerken. Zoveel kilo zal ik met mijn 400 wijnstokken niet bij elkaar krijgen, dus deze machine is uitstekend geschikt om ons bij de volgende oogst een goede dienst te bewijzen. Blij met mij nieuwe aanwinst!

![](/img/img_6460.jpg)